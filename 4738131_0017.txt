-7-

eo confirmatur, quod non raro, ut postea demonstrabimus,
scriba in versus exitu cum litteras archetypi non dignosceret,
lacunam correctione qualicunque celavit et quod praeterea
scriba A accentum omisit, omissum C demum supplevit ¹). Quam
ob rem Geistii coniectura ,,Λίβωνος“ probabilitate non omnino
destituta est. Attamen cum rasurae nullum dispexerit vestigium
Stadtmuellerus, qui v. d. compluries hunc versum excussit,
atque' cum multa, quae non ad rem explicandam faciunt,
Suidas praetermittat cumque praeterea etiam alios ac Romanos
donis et carminibus prosequi possit poeta, in textu reliquimus
Σίμωνος nomen, sive graecum sive libertinum est.²) Redeamus in-
terea eo, unde digressi sumus, ad poetae aetatem indagandam.

Quo anno, quali opportunitate usus⁸) Romam ille venerit,
liquido eruere non possumus, cum epigrammata ipsa ansam
ad hanc rem diiudicandam non dent. Proximum igitur est,
ut quibus temporis indicia impressa sunt carmina inter-
pretati terminos quosdam constituamus, qui initio et exitui
vitae Crinagorae eiusque profectioni in Italiam proximi pangendi
sunt. Primum sub examen vocemus

Hoc epigrammate poeta iuvenili quodam, ut mihi videtur,
fervore provectus vehementissime sortem Corinthi, urbis olim
clarissimae, deplorat, cuius gloria antiquissima foede inquinata
esset turba „venalium nequam“ servorum, qui ossa Bacchiadarum
nunc indigne premerent. Mari eam submersam esse cupit,
Aegira (Ρ) humiliorem, desertioremLybica arena. - Intellegenda
nimirum est libertinorum colonia a Julio Caesare a. 710 in
Isthmum deducta, qua Corinthus, si Dioni (l. 43c. 50) fidem
adiungimus, τότε ἅμα ἀνεβιώσκοντο (etiam Carthaginis mentionem

 

Ι) Hoc saepius non parvi esse momenti infra ostendam.

2) Item non plane abiecerim eiusdem v. d. de Evandro (ep. 22)
opinionem. Hunc enim metatorem Evandrum, captivum Alexandria
Romam deductum (sec. Porph. ad Hor. sat. 1 3,91), esse conicit. Eius
verna Hymnis appellari et Crinagorae Hymnis esse potuit profecto.

⁸) Quamquam de hac re conicum-m, qualemcunque periclitari
licere comprobabimus p. 20 sq.

