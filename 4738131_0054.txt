-44-

lum fere est, sed mera libido, quam ego quidem assequi,
cum qua luctari non possum. Statuimus autem supra Grina-
goram partim versus rarissimis et audacissimis distinxisse
correptionibus et trochaicis et dactylicis, partim versus vacuos
ea licentia vel parcis et legitimis succinctos condidisse, neque
tamen haec duo genera in epigrammatis temere permiscuisse,
sed maiorem eorum partem posterius tantummodo genus ver-
suum complecti, in minorem prius illud genus poetam con-
gessisse. Deinde comprobare contendimus in hoc genere
ea poemata sola locum habere, quae ante a. 743 scripta
esse aliis argumentis ostendi potest, ea quae inde ab hoc anno
in lucem prolata sunt, adscribenda esse alteri generi. Neque
igitur temeritatis crimine implicari nobis videmur, cum
circa hoc tempus mutationem illam incessisse dicimus.
Neque abest coniectura, qua explicetur. Supra ostendere
conati sumus Grinagoram si regulas a Meyero primo patefactas
et illustratas, si caesuras et elisiones respicimus, totum se
dedisse Alexandrinorum imitationi, maxime autem Callimachi
poematis operam navasse, qui in omnibus epigrammatis non
plus quam quattuor correptiones dactylicas sibi indulsit. Fa-
cile igitur fieri potuit, ut huius poetae studio commotus etiam
correptionibus antea neglectis operam tribueret et pristi-
nam, cui se addixerat, licentiam molliret atque adeo omnino
exueret. — Quid autem ex metrica arte Crinagorae illum in
modum mutata colligi licet? An omnia ea viginti septem
epigrammata post hoc tempus scripta esse? Minime, id
unum iure concludimus ex hac carminum ratione epigrammata
rarioribus et audacioribus correptionibus instructa collocanda
esse ante terminum illum. Sed ne haec quidem exigua
sane summa eorum, quae elaboravimus in ea re perscrutanda,
plane spernenda est, immo aliquem certe fructum ad tempora
epigrammatum excutienda inde capere licet. .

Pauca id genus afferre haud pigebit. In prima harum
quaestionum parte, cum de ep. 48 disputavimus, probabili-
ter, neque tamen liquido statuere potuimus, quo potissimumv
imperatore carmen conditum esset. Nunc epigramma, cum du'·
abus correptionibus distinguatur, non dubitanter ad priora

