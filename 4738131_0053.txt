„43-

intulit, duas nominibus propriis, tertiam nullo modo ex-
cusatam. —- Nulla autem aut legitima (ep. 24,5) continetur
correptio his epigrammatis, ¹) quae ad temporum rationes
digeram:

ep. 49 ad Tiberii expeditiones pertinens ca. a. 746 scrip·
tum sit oportet3

epp. 26 et 45 Augusto regnante composita sunt3

ep. 44 fortasse a. 758 scriptum est (cf. notam);

ep. 24 a Mommseno a. 763 assignatum

ep. 31 post a. 767 ortum esse demonstravimus3

ep. 33 a. 769 scriptum.

Recensuimus omnino duodeviginti epigrammata vacua
correptionibus, sex singulis ante caes. buc. , tria singulis in
primo pede ideoque legitimis accincta, in summa viginti sep-
tem (plue quam maior pars omnium Grinagoreorum). Recte
igitur in hac causa versabimur, si statuemus certum quendam
terminum, unde maior metricae artis, correptiones si specta-
mus, observari coepta sit severitas. Quem terminum intra
annos 740 et 746 pangendum esse ex eis, quae supra expo—
suimus, facile cognoscitur. Atque ut, quod contra hanc
argumentationem dici possit, quodam modo occupem, haec
addam: miram illam epigrammatum rationem explicare oportet
sine dubio eum, qui non obtusa acie rerum causas investigare
supersedeat, non satis habeat res ipsas protraxisse. Itaque
uti diximus, nihil relinquitur nisi ut aut casui aut metricae
artis progressibus attribuamus eam, quam adumbravimus,
varietatem metricam. variatio delectat procul dubio multis
in rebus, neque tamen in arte metrica, quae non arbitrio
cuiuslibet permittitur, sed aut certas quibus teneatur leges
flagitat aut certam saltem rationem. Itaque si quis poeta cor-
reptionum leges omnino non respiciat, habeat sibi neque vero
licet, non consentaneum certe est, eum in his epigrammatis
correptiones diligentissime evitare, illa passim eis conspergere.
Haec non esset licentia poetica, quam non agnoscere piacu-

 

¹) ceteroquin - quod nolim praetereas —· eadem expolita arte
excellunt, si excipitur ep. 24.-

