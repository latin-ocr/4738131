„23-

III.
De re metrica Grinagorae. ¹)

A. ne pentametro nonnulla.

1. Acute Kaibelius²) animadvertit epigrammatographos
meliores quidem maximam operam, curiosissimum studium
in versibus quam venustissime concinnandis collocasse, nt
tamen lectores potius eos placere persentiscerent, quam cur
placerent. Quamobrem si in arcana artis eorum nos insinuare
vellemus, opus esse acerrime in versuum indolem, singularum
sedium rationem inquirere, itaque regulas, quibus poetae ad-
stricti essent, patefacere. Proficiscitur vero v. d. a Callimacho,
„omnium politissimo et accuratissimo numerorum artifice‚“
cuius hexametri sedatiore ingressu exorsi eundo tamquam
crescentes summa celeritate exitum peterent. Pentametri
autem naturam ita tulisse, ut, ne cursu solutiore praecipitaren-
tur numeri prioris partis -— nam altera non potuit nisi dactylica
esse — crebriores essent duo spondei vel singuli spondei dac—
tylique (ss vel ds, rarior forma sd videtur esse sec. Hultgrenum)
quam bini dactyli, quos rarissime ille sibi indulsisset. Tam
severas leges poeta Mytilenaeus in parte certe epigrammatum
non sibi scripsit; inveniuntur enim in centum triginta septem
pentametris versus spondeis carentes septendecim ⁸), quos
quidem semper eum incisionibus mollivisse notandum est sicut

 

¹) Adhibui ad has quaestiones praeter Jacobsii de hiatu disputatio·
nem (in Addendis ad praefationem, vol. 111. p. XIX sqq) et chnanni
„Epici versus historiam“ (Orph. p. 687 sqq.) haec vv. dd. scripta:
3. Kaibelii Observationes critt. in A. G. (comm. phill. in hon. Momm-
seni. p. 326 sqq.) -
4. Eiusdem Philodemi Gad. epigrr. (Index Gryph. 1885).
5. G. Meym· Zur Geech. d. griech. u. lat. Hexameters (Acta Acad.
Bav. 1884).
6. Fr. Benekii Beitrage z. Metrik d. Alexandr-iuer. Progr. 1883. Bochum.
7. Hultqrenii Observatt. metrr. in poetas elegiacos. Lps. 1871. Progr.
²) In commentatione tertio loco recensita.
³) Nullum fere exemplum in posterioris aetatis epigrammatis exstat.

