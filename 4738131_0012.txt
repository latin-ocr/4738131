..2.-

peculiare non paucis sane carminibus tribuere possumus, ita
ampliandum est, ut ad pleraque, ne dicam omnia revocetur
atque unumquodque epigramma limpidum quasi fontem esse
ponamus, unde probissima uberrimaque de Crinagorae vita
atque fortuna indicia haurire cuilibet liceat. Ita autem rem
instituit Geistius in disquisitione, quam supra laudavimus, at-
que id opusculo summa ceteroquin diligentia et subtilitate
conscripto mirum quantum nocuisse arbitramur, quia multa
narret de poetae statu, itineribus aliisque, quae fulciantur non
certis poetae verbis ad certas personas aut res referendis, sed
eis tantum versibus, quos quivis alius poeta item condere potu-
erit, cum nullo pacto Crinagoram de se loqui comprobari
queat. ¹) Unde multas ille easque ex parte audaciores coniec-
turas periclitatus est, quae si stare possent, quam animo effinxi-
mus poetae imaginem haud leviter immutarent. Nos contra
ad certas occasiones ea carmina referemus sola, ex quibus
eae aperte eluceant summa cum cautione et circumspectione
grassantibus. Nullo alio modo eam, quae in his litteris iure
requiritur, probabilitatem nos efficere posse iudicamus. At
quo tutius pedem figamus et ad firmius quasi adminiculum
annitamur, priusquam ad rem ipsam, quam tractandam nobis
proposuimus, nos convertamus, paucis testimonia illa discep-
temus, quae exstant de Crinagora.

Primo loco commemorare par est unum ex antiquioribus
florilegiorum conditoribus, Philippum Thessalonicensem, qui et
ipse huic poesis generi operam dabat et duobus fere saeculis
post Meleagrum Gadarenum, cuius Στέφανος ca. a. cente-
simum a. Chr. n. in lucem protractus est, in unum corpus
eorum poetarum epigrammata conflavit, qui post Meleagrum
floruerant. Sicut hic, ita Philippus consilium collectionis suae
patefecit prooemio, quo totum opus inchoatur et — id quod cum
Coronae ratione consentaneum videbatur—singuli poetae singu-
lorum florum nominibus nuncupantur. In hac igitur praefatione
(A. P. lV 2,8) Crinagoras quoque locum obtinet comparatus

 

¹) Hoc etiam ei qui librum recensuerunt, existimant: stellius
(Ζ. f. d. A. W. 1850. 36) et Baehrens (Heidd. Jahn-bb. 1849.)

