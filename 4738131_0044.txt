...34-

Iliadis libri versu primo offendendum erat Alexandrinis, quod
caesura semiquinaria exitu vocis iambicae θεά efficitur, quae
primariae hexametri caesurae non minus impar est quam,
caesurae pentametri. Quo factum est, ut Callimachus, quem hanc
quoque legem epico versui scripsisse Meyerus suspicatur, in 1147
hexametris ter decies, AntipaterSid.in 350 hexametris quater —
haec quidem exempla certa sunt - iambum illi sedi insererent.
Neque minus diligenter eum cavit Orinaqoras, cum bis tantum
regulam violaret ep. 34,5: οὐδὲ πέριξ et 20,5: τοιγὰρ ἔδυν. -
Tertium autem, quod in Iliadis versu Alexandrinis arri-
dere non potuisse Meyerus dicit, in ea re cernitur, quod
caesurae et semiquinaria post θεά et seminonaria post Πηλ-
ηιάδεω in uno versu coniunctim positae sunt. Quam licentiam
bis admisit Callimachus, nusquam Leonidas Tar. et uterque
Antipater. Cm’nayorae duo laesae legis exempla leguntur:
ep. 8,1‚ ubi quidem nomini proprio Ἥρη tam arte adhaeret
enclitica τε, ut unius vocis instar sint, alterum in ep. 36,3,
qui versus male traditus est, 'sed ἔπι cum antecedenti voca-
bulo in unum coire videtur. — Jam ut quae adhuc disputavimus,
paucis complectar, Crinagoras in his Alexandrinorum regulis
observandis unus omnium religiosissime versatus est summaque
cum sollertia3 unde coniecturam facere licet, quam frequenti
et diligenti illorum carminum lectione¹) imbutus sit. Atque
ne quis casui eas, quas Meyerum secutus exhibui observationes
metricas attribuat, recognoscat velim cum viro illo doctissimo
Theocriti idyllia Ι, 11, XI, XV, quorum in 545 hexametris pri-
mam legem undecies, secundam tricies quinquies, tertiam
duodevicies violatas esse inveniet. — At rea, quam ultimo
loco persecuti sumus, iam propius accedit ad id caput, quod

nunc tractaturi sumus

2. De caesuris hexametri.

Notum est nostra aetate controversiam ortam esse inter
vv. dd., quae legitima esset Alexandrinorum caesura, bucolica

 

¹) Vereor paene, ne putidum sit denuo monere illius studii residuum
etiam exstare in ep. 41, minus certum in ep. 29 (cf. caput quartum).

