—16-

tum Orinagorae proxime concinnata sub examen vocemus.
Supra cum de testimoniis extrinsecus haustis ageremus, nihil
indicavimus obstare, ne Grinagorae vitam in Tiberii aetatem
promotam esse sumeremus. Via igitur plana utrimque patente
. videndum est, num largum illud temporis spatium circumsidere
possimus. At primum defungi nos oportet duobus epigram-
matis, quae falso iudicio Tiberio imperante scripta esse

dicuntur:
epp. 25 et 48.

In priore sermo fit de Nicia Coo, cuius cadaver cives
tumuli obicibus vecte amotis effoderunt effossoque insultave—
runt. Viri docti non dubitant hunc Niciam cum illo eundem
esse declarare, qui tyranniden Coorum arripuit sec. Strab. l.
XIV p. 658 et Ael. vv. hh. 1,29. Quem Goorum libertatem
oppressisse annotant sub Augusti et Tiberii regno vel huius
sub imperio solo. Hanc notam ut examinarem, Niciae
nummos consului, quibus de Sallet., museo nummario Bero-
linensi praefecto, comiter me adiuvante illam sententiam
facile corrigi posse intellegebam. Nam unus ex eis num-
mis hoc habet aversum: Νικίας ’Χάρμυὸος Κωΐων (Mionnet.
3,408, nr. 82), unde nihil sane discimus; Obarmydus ma-
gistratus quidam fuisse videtur. At in imperatoriis Coi in-
sulae nummis idem obviam fit Charmydus, sed coniunctus
cum Augusto sic (ib. nr. 84): Σεβαστοςε Χάρμυδος Κωΐωνς
inde elucet Anqusto regnante Niciam floruisse. Huic temporis
indicio certissimo, ut mibi videtur, scriptores neutiquam
repugnant. De Aeliani fabella inepta, qua Niciae augurium
quoddam ante tyrannidem acceptum refert, non est quod
laboremus, Strabonis autem de Nicia verba capiti ei, quod
Coo dicatum est (1. XIV. p. 657s58)‚ intexta haec sunt:
καὶ καθ’ ἡμᾶς Νικίας ὁ καὶ τυραννήσας τῶν Κώων, καὶ Ἀρίστων
ὁ ἀκροασάμενος τοῦ περιπατητικοῦ καὶ κληρονομήσας ἐκεῖνον. ἦν δε
καὶ Θεόμνηστος ὁ ψάλτης ἐν ὀνόματι, ὃς καὶ ἀντεπολιτεύσατο τῷ Νικίᾳ.
Opera levi cognoscitur nihil in hoc loco inesse, quo ut
Niciam tum etiam vivum fingamus, adducamur. Immo quae
de Aristone philosopho et de Theomnesto deinceps narrat,
suadent, ut Niciam tyrannide depulsum ponamus eo tempore,

 

