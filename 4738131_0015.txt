 

-5-.

enim iu dubium revocari potest, quin lexicographi verba de
carmine quodam Parthenii Grinagorae dicato accipienda sint.
Huiusmodi poemata, quae aliorum poetarum nomina prae se
ferunt, non raro Alexandrinorum temporibus ac postea con-
debantur, cuius consuetudinis Meinekius nonnulla exempla
contulit, Unde sequitur, ut Grinagoras Parthenii aequalis fuerit,
hoc propterea magni momenti est, quod Parthenii vitae
spatium duce Meinekio certo determinare possumus. Huius locus
classicae, quem dicunt, habendus est Suidae de Parthenio nota
limpido, ut videtur, ex fonte hausta. Quem auctorem ut se-
quamur, Parthenius Nicaeae aut Myrleae natus bello Mithri-
datico ab imperatore quodam Romano captus Romam deductus
est, quod a. 681 a. u. factum sit necesse est. Quod deinceps
Suidas prodidit aetatem Parthenii usque ad Tiberii imperium
processisse, hoc eum non recte rettulisse vel inde apparet, quod
Parthenius, si vicesimum annum agentem eum facimus, cum
Romam venit, a. 767, quo Tiberius ad rei publicae guberna-
cula accessit, plus 107 annos natus erat, id quod verisimile
non est. Neque tamen plane ex vano haustum est, qnod
Suidas narrat3 nam manasse videtur ex Suetonii vita Tib. c. 70,
quo Tiberium Parthenii carminibus maxime delectatum esse
traditur. ltaque non imperatori Tiberio, sed adulescenti cum
Parthenio sene consuetudo erat familiaris. Iam quaerendum
est, quid ex testimonio Etymologici Max. elicere possimus ad
Grinagorae aetatem determinandam. Tiberio imperatore si
Parthenius ultra centesimum annum progressus esset,
etiam Grinagoras, eius amicus, iam senectutem attigisset,
nisi sorte quadraginta annis minor natu fuit. Neque igitur
temere statuemus Grinagoram floruisse saltem Augusto
regnante. Num aliquantulum insequentis imperii vita eius
perduraverit, non liquet3 sed si certis indiciis Tiberii quo-
que aetati assignetur, per testimonia externa hoc fieri posse
iudico.

Neque hoc modo eis, quae de testimoniis disseruimus,
patefactum est, sed etiam illud pro certo affirmare licet duas esse
Grinagorae vitae partes, alteram, quaÎ‡ Mytilenis, alteram, qua
Romae versabatur. Quod discrimen etiam in carmina cadere,

