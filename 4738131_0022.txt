-12-

egisse.. Cum nuptiarum mentio non fiat neque bas sollemnia
ea, quibus τὸ πρῶτον γενύων ἡῑῦἐοισιν ἔαρ ¹) tondebatur, antecessisse
verisimile sit, epigramma, de quo agimus, ineunte anno 729
conditum est3 atque hunc in modum certum - adipiscimur
annum, quo Crinagoras Romae iam versatus sit necesse est.

At etiamsi hoc epigrammate, quod merito in vita poetae
praefigitur ceteris, primo peregrinatio, ut ita dicam, Romana
stabiliatur, ob ipsum argumentum vix aberrabimus coniectura,
si iam aliquot annis antequam sic de Marcello verba facere
posset, Romae Grinagoram moratum esse contendemus. Atque
reapse hoc comprobatur, etsi Geistius et alii id adhibere
neglexerunt, optime et fidissime ex

ep. 41.

Poeta eidem Marcello Callimachi poema, quod inscribitur
Hecale, dono mittit, cum par Theseo robur iuventae neque
minorem vitae splendorem adulescenti optat. Nonnullis
annis ante nuptias cum Julia initas puero etiam Marcello
hoc carmen concinnatum esse liquet, ut nunc verisimillimum
fiat — id quod ex epigrammate ipso non licebat ad confessum
perducere — Grinagoram cum poema 23 scriberet, iam Ro-
mae fuisse. Item epigramma illud si cum ep. 29, quo Antoniae
(v. p. 13) diem natalem (?) agenti codicem lyricorum muneri
dat‚²) atque cum ep. 4, quo ProcIo, abecedario cuidam in-
cognito nobis, quamquam Geistius eum nosse sibi videtur
(v. p. 6), calamum scriptorium mittit, si igitur cum his
carminibus illud componamus, patefiat, quomodo Romae se
gesserit poeta, quae ei in urbe vitae conditio fuerit. Qui
in eis Graeculis videtur habendus esse, qui posteaquam
Romam se contulerunt, praeceptorum vicibus fungebantur
simulque poesin et doctrinam suam diversissime in usum suum
convertebant [velut epigrammata ea condebant, vel videntur
potius condidisse, quae in sepulcris inciderentur} Poeta

 

¹) ep. 7, 4, quod falsissime Geistius ad eandem occasionem nese io
quo paeto referri vult, cum Εὐκλείδης non nomen esset fratris poetae,
sed corruptum ex εὔκλειᾶ vel εὔκλεινον, vide notam.

²) Hos codices ipsum descripsisse praeter necessitatem sumit
Geistius, vide Baehrium 1. 1.

