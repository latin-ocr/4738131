...38-

Quam coniecturam si merito approbavimus, Grinagoras haud
aliter ac ceteri poetae tersiores aut trochaicam caesuram buco-
lica saepissime vel plerumque potius assumpta ad hexametros
adhibuit aut semiquinariam vel adiuncta bucolica caesura vel
(rarissime) ita in versus intulit, ut anapaestus, nusquam fere
spondeus, incisionem exciperet; saepius autem, uti diximus,
omnes eiusdem epigrammatis hexametros eisdem caesuris ex-
quisita quadam arte distinxit.

0. Prosodlaca.

1. De atticis correptionibus.

G. Hermannus, ubi epici versus historiam exponit, quamquam
(p. 764. l. 1.) iure cavendum esse dicit, ne multa quae ex-
cusari vulgo solerent, apud poetas elegiacos critici patienter
ferrent, tamen si correptionum brevium syllabarum ante mutam
cum liquida ratio haberetur, ipse concedit has aliquanto magis
ab epigrammatariis praecipue quam ab epicis usurpari. Neque
vero hoc esse cur miraremur, cum et··brevia fere essent ista
carmina et gravitate cederent epicis. Crinagoras undecies
hanc licentiam sibi indulsit, nam duo exempla (ep. 45‚3:
Καίσαρα κλεινόν et 3‚2: οἶα Προμηθείης) nominibus propriis
excusantur. Cetera, haec sunt:

ep. 1,1: τί σε πρῶτον; 2,4; οὐχ ὖπνον; 3,4; παῖς πατρὸς
5,1: ἀγκυλόχειλος ἁκρόπτερον; 7,6: ἄγοιτε τριχός; 9,4: λέλογχε
πέτρης; 19,13 ἤχλυσεν ἁκρέσπερος; 22,3: τί πρόωρον; 30‚3: κατα-
σπασθεῖσα κλύδωνι; 42‚4: κάρπιμον ἀκροδρύου; 43,2: ἄπειμι χρόνον.
Nusquam igitur in eis carminibus, quae posteriori Crinagorae
aetati attribuimus, haec libertas usu venit. Nam quae invenitur
in ep. 19‚1‚ ut huic sententiae non adversatur, ita Geistii (Wol-
tersii) non opitulatur. Contra quae leguntur in epp. 42 et 43
correptiones, cum nostra de tempore, quo ortae sint, opinione
concinunt. Invitis membranis Emporias (opuscula, in Adver-
sariis ad Brunckii Analecta) in ep. 20‚4 ἤ με πικρή coniciens
hanc libertatem intulit neque alia ratione Jacobsius‚ cum ep.
2433 ἔργα κρατεῖ, ep. 47‚12 ἀεί σοι ἑδραῖος suspicatus est. Correo-
tionibus exiguus ille correptionum numerus non erat augendus.

