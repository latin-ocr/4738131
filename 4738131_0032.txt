„22-

iaceret ad Rheni ripas vulneribus paene confectus atque
aquilam exercitui ereptam vidisset a barbaris, exsiluisse
rursus ex strage mortuorum et occiso eo, qui illam ferebat,
ducibus restituisse. „Huic soli“ sic elegantissime, ut assolet,
Grotius vertit, „licuit vincere dum moritur.“ 'Simile facinus
refertur a Floro (II 30) his verbis: „Signa et aquilas duas
adhuc barbari possident, tertiam signifer priusquam in manus
hostium veniret, evolsit mersamque intra baltei sui latebras
gerens in cruenta palude sic latuit.“ Hac Flori narratione
commotus v. d.‚ cum alii bello carmen adscribi non posset,
non modo simile, sed idem factum ab utroque indicari con-
cludit. In universum sane largiri nobis licet quod Grinagoras
celebrat, facinus in pugna Teutoburgiensi commissum esse,
etiamsi locorum descriptio ne hoc quidem in epigrammate
quadret ad cladem illam. Porro cum versus quintus, quo
de una tantum aquila sermo est, ceterae omittuntur, non
’ magnopere faveat ei sententiae, ultimus versus non abhorrere
videtur a pugna Variana. Quam quidem intellegere nos ιιι
nihil cogit, ita nihil prohibet magnopere. Flori autem capite
in auxilium vocato nova lux certe non affulget Grinagorae
carmini. Immo id unum consentiunt, quod uterque aquilam
militis virtute ab hostium, manibus defensam tradit, in reliquis
discrepant quam maxime. Unde apparet, quamvis hoc deneget
Mommsenus, ad aliud bellum epigramma revocari posse: res ea,
quam ille, canit, tanti momenti non erat, quod iam Brodaeus
percepit rectissime, ut ab unoquoque illorum temporum scriptore
eam relatam esse oporteat. Nos igitur etiamsi Mommseni
sententiam probabilitate non carere concedimus, tamen car-
mini illam pugnam locum necessario fecisse diffitemur. ¹)

At ut demus plus, quam dandum est, veram esse Momm-
seni explicationem, quo modo Flori et Orinagorae narrationes
conciliari possunt inter se? Nullo existimo alio nisi hoc, ιιι
utrumque rem non factam, sed fictam aut rumore saltem
exaggeratam referre dicamus. Cui sententiae tres opitulantur
causae: primum quod nemo scriptor, a Floro si discesseris, rem

 

ι) de re metrica parum istam opinionem commendante vide p. 40.

